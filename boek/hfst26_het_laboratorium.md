[Vorige](hfst25_ile_saint_louis.md) | [Inhoud](inhoudsopgave.md) | [Volgende](hfst27_einde_taak.md)

<div style="text-align: right">LEESTAAK - SAMENVATTING</div>
---

## Hoofdstuk 26 : HET laboratorium

Marie blijft haar werk in het laboratorium voortzetten. En elke ochtend, wanneer ze een voet zet in het laboratorium, wordt ze overspoeld door vragen van medewerkers en studenten. Maar Marie vindt dat niet erg, ze vindt het geweldig dat ze allemaal zo nieuwsgierig zijn en vol energie.

Marie wordt daar bekeken als “ het brein”. Ze beschikt over 35 jaar wetenschappelijke kennis. Zij is de levende biografie van het radium. Ze leest nog alle mogelijke artikelen van haar studenten. Ze geeft nog steeds advies bij allerlei onderzoeken en ze verbetert de bijdragen van haar studenten aan de Acadèmie des Sciences. Die verbeterde stukken bezorgt ze dan aan haar goede vriend, Prof. Jean Perrin en die draagt ze voor aan de Academie.

Dit alles vloeit voort uit de grote liefde voor haar instituut. Ze doet er echt alles voor. En zo krijgt ze in 1930 een krediet van 500.000 FF voor haar werk en laboratorium.

Tussen 1919 en 1934 zijn er wereldwijd 483 wetenschappelijke publicaties. 34 publicaties komen vanuit het radiuminstituut en 31 zijn er van de hand van Marie Curie zelf.

Ze is echt superblij met alle werk van HET laboratorium, ze ziet het niet als MIJN laboratorium. Daaruit blijkt ook alweer de eenvoud van Marie. Alle medewerkers van het laboratorium zijn haar erg genegen. Zo is ze er bv kapot van dat één van haar studenten sterft in augustus 1932. Als één haar leerlingen iets publiceert of een diploma haalt, is zij degene die een theenamiddag organiseert. Ze laat op die manier zien dat ze supertrots is.

Die fierheid laat ze ook zien wanneer haar dochter Irene en haar echtgenoot Frédèric Joliot een belangrijke ontdekking doen. Zij ontdekken de kunstmatige radioactiviteit. Dat is een belangrijke ontdekking geweest voor de evolutie van de geneeskunde.

In het radium worden tussen 1919 en 1935 in totaal 8319 patienten behandeld voor kanker. Daarom krijgen ze veel geld toebedeeld via sponsors en zo wordt het radiuminstituut het voornaamste centrum van radiotherapie en Curietherapie.
Dan groeit de belangstelling erg en vanuit 5 verschillende landen komen er vragen van een 200-tal dokters om te mogen komen werken aan het instituut. Marie gaat er niet werken maar volgt alles op de voet met grote belangstelling.  Haar goede vriend, Prof. Regaud is de trekker van dit instituut. Hij heeft veel gelijkenissen met Marie, vooral op vlak van persoonlijkheid. Daarom zijn ze ook zulke goede vrienden. Ze begrijpen elkaar heel goed.

Marie’s beroemdheid neemt toe en ze wordt erkend door iedereen. Ze krijgt enorm veel brieven, van allerlei mensen. Ze neemt iemand in dienst om haar te helpen bij het beantwoorden van die brieven.
Ze organiseert ook bezoekuren. Ze doet dan haar beste zwarte japon aan om mensen te ontvangen die vragen voor haar hebben. Ze wil wel enkel tijd steken in wetenschappelijke vragen, niet in persoonlijke vragen.
Ze geeft ook nog elke woensdag les en ze geeft ook zelf publicaties uit.

Maar dan beginnen haar ogen lastig te worden. Ze ontwikkelt staar op beide ogen. En dat bezorgt haar veel onrust, want wat met haar werk. Ze probeert het zo lang mogelijk geheim te houden voor de buitenwereld en behelpt zich met sterke vergrootlenzen. Later zal ze dan een operatie ondergaan en stilletjes aan kan ze terug beginnen werken, met dezelfde begeestering en energie als daarvoor.
