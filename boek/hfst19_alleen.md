[Vorige](hfst18_april_1906.md) | [Inhoud](inhoudsopgave.md) | [Volgende](hfst20_succes_beproeving.md)

<div style="text-align: right">LEESTAAK - SAMENVATTING</div>
<div style="font-size:150%;text-align: center">DERDE DEEL</div>
---

## Hoofdstuk 19 : Alleen

Nu, na het overlijden van haar man staat ze er alleen voor. Ze moet haar 2 kleine kinderen alleen opvoeden, ze zorgt voor haar schoonvader die bij hen inwoonde. Ze moet brood op de plank brengen en haar professoraat vervullen. Daarnaast moet ze ook een laboratorium oprichten waar het werk van Pierre kan voortgezet worden. Dit alles is veel werk, maar nog moeilijker dan vroeger met Pierre. 

Ze laat in dit alles niemand toe in haar wanhoop en verdriet.  Opnieuw begint haar lichaam tegen te pruttelen door oververmoeidheid.  In deze sombere tijd krijgt ze wel hulp van de schoonzuster van Joseph : Marya Kamienska. Ze is een superlieve vrouw en ze wordt aangenomen als gouvernante/ huishoudster bij Marie. Marie is heel blij met Marya, want ze brengt een Poolse invloed in haar huis. Ook Pierre’s vader wordt de bondgenoot van Marie. Hij heeft zelf enorm geleden onder de dood van zijn zoon, maar hij blijft moedig en helemaal kalm. Hij brengt vreugde in het leven van Marie en ook voor de kinderen.

In 1910 overlijdt dokter Curie en Marie laat hem begraven in het graf van zijn zoon.
Marie is nu echt alleen. Ze wil heel graag goed onderwijs voor de meisjes en ze beginnen elke dag met een uurtje handenarbeid of arbeid voor de hersenen. Daarna gaan ze naar buiten om te wandelen en turnoefeningen te doen. Maar ze leert de meisjes ook koken, naaien, boetseren, tuinieren, ...

In 1911 neemt Marie haar 2 dochters mee op reis naar Polen. Ze logeren er in het sanatorium van Bronia en Casimir. Ze beleven er een fantastische vakantie waar ze leren paardrijden, ze gaan op trektocht in de bergen en overnachtten in berghutten.

Marie wil van haar meisjes, dappere jonge vrouwen maken , ze maakt van hen echte Françaises, ondanks haar eigen liefde voor haar land en de Poolse taal. Ze laat hen niet dopen en geeft hen geen godsdienstonderwijs. Het enige probleem is dat haar dochters maar in contact komen met enkele goede vrienden en familie. Vooral Iréne is heel stil, vooral in gezelschap.   

Na de lagere school moeten de meisjes overstappen naar een middelbare school, maar Marie ziet het anders voor haar dochters. Ze bedenkt samen met een aantal andere hoogleraars/vrienden van de universiteit een plan. Het plan houdt in dat de kinderen ( een tiental, zowel jongens als meisjes ) niet naar school gaan, maar wel lessen volgen bij hoogleraars aan de Sorbonne. Ze volgen les in Literatuur, Geschiedenis, Talen, natuurlijke historie, boetseren, tekenen, Chemie, Fysica, Wiskunde……… enz.

Ook Marie Curie geeft les in de basis van haar vakgebied. Haar liefde voor wetenschappen loopt over naar de kinderen. Het is een heerlijke, leerrijke tijd voor de kinderen. Dit project loopt 2 jaar en dan gaan de kinderen allemaal naar officiële scholen.

Dit project van "collectief onderwij"s heeft heel wat voordelen gehad maar er waren ook nadelen aan verbonden.

De voordelen : 
- de kinderen verbleven in een goede gezondheid
- er werd niet gestraft
- er was een wetenschappelijke opleiding van de eerste graad
- er werd werklust gekweekt
– de kinderen hadden een gevoel van vrijheid

De nadelen : 
- er was een gemis aan literaire kennis
- voor de meisjes van Marie was het een vorm van bestrijding van hun verdriet

Uit deze groep kinderen zijn later een aantal grote geleerden opgestaan.
