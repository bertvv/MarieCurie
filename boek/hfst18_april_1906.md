[Vorige](hfst17_alle_dagen.md) | [Inhoud](inhoudsopgave.md) | [Volgende](hfst19_alleen.md)

<div style="text-align: right">LEESTAAK - SAMENVATTING</div>
<div style="font-size:150%;text-align: center">TWEEDE DEEL</div>
---

## Hoofdstuk 18 : 19 april 1906

Ze keren na hun vakantie terug naar Parijs en het weer is heel slecht. Hun drukke leven hervat terug en zowel Marie als Pierre zijn haastig bezig met al hun bezigheden.

En dan slaat het noodlot toe. Op 19 april 1906 heeft Pierre een lunch gepland, samen met zijn collega’s. Om 14.30 u neemt hij afscheid van hen en vertrekt. Hij baant zich een weg door het drukke Parijs, in het slechte weer. Maar dan glijdt hij uit en komt terecht onder de hoeven van een paard van een rijtuig. Zijn hoofd wordt compleet verbrijzeld.

Wanneer men beseft wie het slachtoffer is, verwittigt men onmiddellijk de Faculteit van Wiskunde en Natuurkunde.  Ze moeten Marie Curie waarschuwen. Een gezant van de President van de Republiek gaat naar het huis van de Curies. Paul Appell en Jean Perrin, twee zeer goede vrienden/collega’s van Pierre volgen ook . Ze brengen het nieuws aan Marie. 

Marie zal zich van dan af de eeuwige, ongeneeslijke, verlatene voelen. Ze is onbeweeglijk, verstard en levenloos.  Ze weet het allemaal niet meer. Het enige wat ze wel wil, is dat Pierre thuiskomt. Ze klemt zich vast aan zijn lijk, ze huilt en huilt en huilt. Ze verliest haar alles, haar kameraad, haar liefde. Op dat moment trekt Marie zich terug aan de roem. 
Ze wil geen officiële begrafenisplechtigheid voor Pierre. Ze vervroegt zelfs de begrafenis om die officiële toestanden te vermijden.  Pierre wordt wel overal geëerd en herdacht.

Pas na de begrafenis vertelt ze aan Iréne wat er gebeurd is. Het kind reageert eerst niet, dan huilt ze en daarna gaat ze verder met spelen.  Joseph en Bronia komen naar Parijs. Zij treffen een Marie aan die compleet versteend is, helemaal gevoelloos geworden is en leeft als een automaat. Ze zijn heel lief voor haar, maar Marie ziet Pierre overal. Joseph, Bronia, maar ook dokter Curie (Pierre’s vader, die inwoont) maken zich zorgen. Als Frankrijk haar een staatspensioen aanreikt, weigert ze resoluut. Marie wil geen geld van anderen zomaar. Ze wil voor zichzelf en de kinderen zorgen.

Ze krijgt van de universiteit de leerstoel van Pierre aangeboden. Ze is natuurlijk ook de enige die zijn werk echt kan voortzetten. Marie wordt Buitengewoon Hoogleraar aan de universiteit benoemd en zij is de eerste vrouw die deze titel krijgt. Ze gaat de colleges van Pierre overnemen en ze krijgt de leiding over zijn laboratorium. Heel wat mensen geven haar hiervoor gelukwensen, maar zij vindt dat zo idioot want ze mist Pierre verschrikkelijk.

Jacques Curie, Joseph en Bronia verlaten Parijs en Marie is terug alleen.  Ze hoopt vaak dat alles een droom is en dat Pierre na een lange werkdag in zijn laboratorium, gewoon binnenstapt in hun huisje. Marie beslist dat ze de zomer in Parijs zal blijven om de colleges van Pierre voldoende te kunnen voorbereiden. Ze wil Pierre op die manier eer betonen.

Op ma 5 november 1906 geeft ze haar eerste college in de plaats van Pierre. De lezing vertelt de theorie over ionen in gassen en radioactiviteit. De zaal zit overvol met studenten, gewone mensen, geleerden, journalisten enz. Ze begint aan haar lezing, daar waar Pierre ooit gestopt is.
