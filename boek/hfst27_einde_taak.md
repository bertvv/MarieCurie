[Vorige](hfst26_het_laboratorium.md) | [Inhoud](inhoudsopgave.md)

<div style="text-align: right">LEESTAAK - SAMENVATTING</div>
---

## Hoofdstuk 27 : Einde van de taak 

Marie is zich erg bewust van haar dood. Maar ze maakt zich nog veel meer zorgen over haar werk en het instituut. Haar reactie daarop is dat ze nog harder gaat werken. Ze houdt totaal geen rekening met vermoeidheid, haar slechtere zicht, haar reuma in haar schouder, want ze vindt dat er belangrijkere dingen zijn.

Zo sticht ze een fabriek in Arcueil waar er massa verwerking van mineralen kan plaatsvinden. Ondertussen schrijft ze ook nog een boek dat ze wil achterlaten als monument voor de wetenschap. 

Haar dagen zijn zeer gevuld met werk, ze begint altijd heel vroeg en haar dagen eindigen altijd laat. Zelfs na het avondeten, keert ze nog terug naar het laboratorium. Ze werk ook met meer haast en ook met minder voorzichtigheid. Wanneer ze een bloedonderzoek laat doen, is haar bloed niet normaal. Dat kan ook niet anders na 35 jaar werken met radium en de blootstelling aan roentgen-stralen.

In december 1933 wordt Marie erg ziek. Ze heeft, volgens de dokter, galstenen. Ze probeert beter voor zichzelf te zorgen en ze besluit ook te gaan voor haar droomhuis op de lap grond die ze bezit in Sceaux. Ze besluit om daar een villa te laten bouwen.
Marie is doodmoe, maar wil niet bewijzen dat ze ziek is en dus, gaat ze schaatsen in Versailles, gaat ze skiën in de Savoie met Irene en gaat ze ook met Bronia naar Zuid-Frankrijk. Die laatste reis breekt haar zuur op en zorgt voor de totale uitputting. Bronia zorgt voor haar zus.

Wanneer ze terug in Parijs zijn, zijn de dagen wisselend. Als Marie zich goed voelt, gaat ze werken in haar laboratorium. Als Marie zich ziek en slecht voelt, werkt ze thuis aan haar boek.
Maar de koorts blijft toenemen en na lang aandringen van Eve en Irene, stemt ze toe om een dokter te zien. Die vertelt haar dat ze moet rusten, maar Marie wil dat niet. Ze wil werken in haar laboratorium.  Maar het gaat steeds slechter met Marie.
En haar slechte gezondheid dwingt haar om in bed te blijven. Griep, bronchitis volgen elkaar op en dan wordt er overgegaan tot een totaal onderzoek. Dat geeft weinig resultaat, enkel een oude longaandoening zou de bron zijn van dit ziek zijn. Marie zegt toe om een bepaalde tijd door te brengen in een sanatorium.

Terwijl ze in het ziekenhuis verblijft, in afwachting van een verblijf in het sanatorium, voert ze heel veel gesprekken met Irene en Frédéric over het laboratorium, over het huis in Sceaux, over haar boek. Ze klaagt niet, ze blijft erg bescheiden en haar kinderen ervaren Marie zoals ze echt is, nl. ongelooflijk edelmoedig en zacht.

De reis naar het sanatorium wordt ondernomen, ondanks haar nog steeds verzwakkende gezondheid. Die reis is een ware marteling. Bij aankomst heeft ze koorts die tot boven de 40° reikt. Wanneer haar bloed onderzocht wordt, ziet men dat het aantal witte en rode bloedcellen erg gedaald zijn.

Het is duidelijk dat het leven vlucht uit het lichaam van Marie. Ze ligt op sterven, maar ze blijft vechten. Ze wil niet opgeven en ze blijft bekommerd om haar werk. Na 16 uren strijd tegen de dood, sterft Marie Curie op 4 juli 1934. Zowel prof. Regaud als de dienstdoende dokter in het sanatorium in Sancellemoz zijn het eens over de schuldige aan de dood van Marie Curie.
Ze noteren allebei hetzelfde oordeel. Marie is ten onder gegaan aan de gevolgen van het werk met radioactieve stoffen en dat heeft geleid tot haar dood.

Heel wat mensen ervaren een bitter verdriet bij het heengaan van Marie Curie.
Hela, die in Warschau woon, Joseph en Bronia, die op de trein zitten en onderweg waren naar Marie. Ook Jacques Curie in Montpellier en Mrs. Meloney in Londen hebben verdriet bij dit verlies. Ook alle studenten in het radiuminstituut weten het allemaal niet meer.

Marie rust nu en geen enkele vreemde wordt toegelaten tot die plek. Ze rust daar in haar witte kleed, haar witte haren en haar dappere vredige gelaat.

Op 6 juli 1934 wordt ze ten grave gedragen, ze wordt bijgezet in het graf van haar geliefde Pierre, op het kerkhof van Sceaux. Net als bij Pierre, zijn er ook nu geen lijkredes, geen lijkkoets en geen officiële persoonlijkheden. Haar lichaam wordt omringd door haar liefsten.
Bovenop haar kist gooien Joseph en Bronia een handvol Poolse aarde. Het opschrift op haar grafsteen luidt : Marie Curie – Sklodowski ( 1867 – 1934 ).

1 jaar na haar dood wordt haar boek gepubliceerd. De titel is sober, maar duidelijk : Radioactiviteit. De schrijver wordt vermeld als Madamme Pierre Curie – Professor aan de Sorbonne – Nobelprijs Fysica – Nobelprijs Chemie.

In 1995 wordt Marie herbegraven in Le Panthéon in Parijs. Zij is de eerste vrouw die opgenomen wordt in deze erehaag voor belangrijke Franse persoonlijkheden.
