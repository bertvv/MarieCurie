[Vorige](hfst15_een_doctoraat.md) | [Inhoud](inhoudsopgave.md) | [Volgende](hfst17_alle_dagen.md)

<div style="text-align: right">LEESTAAK - SAMENVATTING</div>
---

## Hoofdstuk 16 : Vijand Roem

Zowel Marie als Pierre krijgen heel wat posities aangeboden en heel wat waarderingen vallen hen bij.

- in 1895 krijgt Pierre de Planté-prijs.
- In 1901 krijgt Pierre de Lacaze-prijs.
- In 1903 worden Pierre en Marie uitgenodigd door Lord Kelvin in Londen. Ze geven lezingen daar en alle belangrijke Engelse wetenschappers van die tijd drummen zich naar binnen. Instant worden Marie en Pierre wereldberoemd en ze worden voortdurend uitgenodigd op chique diners en banketten. Ze krijgen ook nog een Davy-medaille uitgereikt, een van de hoogste onderscheidingen in de wetenschappelijke wereld. Dat wordt een speelgoedje voor Iréne.
- Op 10 december 1903 komt er dan bericht uit Zweden. Marie en Pierre krijgen de Nobelprijs voor Natuurkunde en ze moeten naar Zweden om die in ontvangt te nemen. Maar ze gaan niet omwille van gezondheidskwaaltjes.
- Op 11 december 1903 , een dag na de toekenning van de Nobelprijs schrijft Marie een brief aan haar broer Joseph. Daarin schrijft ze dat het heel goed gaat met Iréne nadat ze ziek is geweest. Ze vertelt ook over de toekenning van de Nobelprijs, maar vooral de centjes zijn welkom voor hen. Er is ook veel belangstelling door journalisten en fotografen, maar dat wil Marie allemaal niet. Ze wil vooral rust. Ze weigert zelfs een uitnodiging uit Amerika om daar lezingen te gaan geven, het is allemaal teveel. In deze brief wordt duidelijk dat de Curies “no-nonsens-mensen” zijn.

Het geld van de Nobelprijs wordt op 2 januari 1904 gestort en dat is een grote stap in de goede richting. De Curies ervaren dat ze rijk zijn. Vanaf nu kan Pierre het lesgeven opgeven en een assistent aannemen. Een deel van het geld gaat naar de Dluski’s , voor hun sanatorium in Polen. En dan wordt een heel groot deel van het geld uitgedeeld aan mensen in hun omgeving :  een jeugdvriendin van Marie, arme medewerkers, Poolse studenten, ook een vroegere leerkracht Frans die zo graag Marie wilde bezoeken maar daar het geld niet voor had. Marie wil weloverwogen en zonder drukte de mensen helpen die haar nodig hebben. 

Heel veel mensen willen ook mee genieten van de beroemdheid van de Curies. Ze geraken er een beetje de rust en de geborgenheid door verloren. Zelfs hun schuurtje/laboratorium en hun huis wordt overspoeld door aanbidders. Al die drukte is teveel voor de Curies. Ze weigeren alle bezoeken en interviews, maar toch verdwijnt hun privacy compleet. En Marie en Pierre willen ondanks alle drukte toch blijven werken. Ze vinden al die roem en bekendheid zo onzinnig. Haar leven is helemaal rampzalig.  De roem en de verplichting worden haar teveel. Ze wordt vaak duizelig en onwel. Marie vindt dat ze helemaal geen tijd heeft om beroemd te zijn. Ze is eerst moeder, vrouw en wetenschapper. Op een bepaald moment gaan ze op vakantie onder een valse naam, waar ze kunnen genieten van hun relatie en beslotenheid van hun gezin.

Al die roem heeft ook wel voordelen voor de Curies. Ze krijgen een leerstoel aangeboden, met een degelijk laboratorium, veel medewerkers en krediet. Marie is wel verdrietig over het feit dat al die waardering uit het buitenland komt en niet uit Frankrijk.
