[Vorige](hfst06_de_lange_wachttijd.md) | [Inhoud](inhoudsopgave.md) | [Volgende](hfst08_parijs.md)

<div style="text-align: right">LEESTAAK - SAMENVATTING</div>
<div style="font-size:150%;text-align: center">EERSTE DEEL</div>
---

## Hoofdstuk 7 : Vlucht

Marie werkt nu al 3 jaar als gouvernante en ze ervaart het als eentonige jaren, waar weinig geld is, maar wel veel verdriet en zeer kleine vreugden en waar ze overstelpt wordt door werk. Maar er is verandering op til.

Vader Sklodowski gaat met pensioen  in 1888 maar vindt dan een winstgevende betrekking. Ondertussen heeft Bronia succesvolle examens afgelegd en gaat ze werken in Parijs. Zij leert de liefde kennen in Casimir Dluski. Marie rondt haar job als gouvernante af en gaat opnieuw werken in Warschau bij een grootindustrieel. Vanaf dan ervaart Marie terug een beetje vreugde in haar leven.

In 1890 ontvangt Marie een belangrijke brief. Marie kan komen logeren in Parijs bij Bronia. Ze zal dan onderdak en voedsel hebben en ze kan zich inschrijven aan de Sorbonne. Maar Marie stelt haar droom opnieuw uit. Ze wil in de buurt van haar vader en zus zijn. En ze keert ook opnieuw terug naar de “vliegende universiteit”, waarmee ze ook toegang krijgt tot een laboratorium. In dat labo gaat ze dan vooral werken ‘s avonds na het eten of op zondag. Door haar werk daar, waar heel veel dingen mislukken, wordt echter ook haar enthousiasme weer aangewakkerd en begint ze opnieuw te dromen van toekomstplannen.

Na 8 lange jaren, in 1891, beslist ze dat de tijd gekomen is om naar Parijs te gaan. Ze maakt een nauwgezette berekening van de kosten en vertrekt. Ze neemt afscheid van haar vader en ze is blij dat haar grote droom eindelijk waarheid zal worden.
