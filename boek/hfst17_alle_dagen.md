[Vorige](hfst16_vijand_roem.md) | [Inhoud](inhoudsopgave.md) | [Volgende](hfst18_april_1906.md)

<div style="text-align: right">LEESTAAK - SAMENVATTING</div>
<div style="font-size:150%;text-align: center">TWEEDE DEEL</div>
---

## Hoofdstuk 17 : Alle dagen 

De naam Curie is een grote naam geworden. Die naam draagt bij tot een grote stapel geld, maar ze worden armer aan geluk. Het geluk is niet erg aanwezig in hun leven.

1904 was een zeer uitputtend jaar. Marie verliest haar geestdrift en vrolijkheid. Pierre heeft veel last van zijn reuma. Hij kan weinig inspanningen doen maar hij wil toch wel graag  terug gaan werken. Maar wanneer zal dat hem lukken.  Ook de vakanties zoals ze vroeger waren, kunnen niet meer. Dus gaan ze naar een huisje bij Parijs om de rust op te zoeken.  Marie zorgt daar voor Iréne die lijdt aan kinkhoest maar ook voor Pierre die last heeft van zijn reuma.  Marie probeert zich nog meer in te spannen, maar haar lichaam is weerspannig. 

Marie geraakt zwanger en geraakt steeds meer uitgeput. Bronia, haar zus, komt op bezoek en schrikt als ze Marie ziet. Na een zware bevalling wordt op 6 december 1904 Eve geboren. Zij is de tweede dochter van Marie en Pierre. 
Bronia staat haar bij in de eerste weken na de geboorte en ze beleven een mooie, fijne tijd samen. Door Eve krijgt Marie terug zin in haar leven en gaat ze ook terug aan het werk.

Ondertussen geraakt M	arie wel wat ongerust over de politieke situatie in Polen.  In Rusland is er een revolutie ontstaan en heel wat Polen hebben zich aangesloten bij een anti-Russische beweging.

Vanaf het begin van 1905 gaat het allemaal wat beter. De lente dient zich aan, de kinderen doen het goed, groeien goed en Marie heeft haar werk in het labo en haar lessen. De Curies beslissen om toch naar Zweden te gaan voor de Nobelprijslezing in Stockholm.  Op 6 juni 1905 geeft Pierre in naam van zijn vrouw een lezing in het Genootschap voor Exacte Wetenschappen over radium.

De inhoud van die lezing spitst zich toe op de gevolgen van radium. Op heel wat vakgebieden zien Pierre en Marie heel wat veranderingen. 

- In de Fysica zien ze heel wat veranderingen in fundamentele begrippen
- In de Chemie ontwikkelen er zich nieuwe theorieën over energie
- In de Geologie en Meteorologie zijn er plots veel verklaringen voor onopgeloste zaken.
- In de Biologie ziet men een mogelijkheid tot bestrijding van kankercellen.

Maar Pierre en Marie zijn zich ook bewust van de mogelijkheid dat radium in verkeerde handen kan terechtkomen en dan zeer vernietigend kan zijn.

Heel de reis naar Zweden doet de Curies erg goed. Ze worden niet meegesleurd naar massale bijeenkomsten. Ze moeten weinig officiële persoonlijkheden ontmoeten en ze hebben tijd om te genieten van een vakantie in Zweden. Ze zijn erg onder de indruk van het mooie land. Pierre beschrijft hun ervaring in een brief aan een goede vriend. Daarna gaan ze terug naar Parijs, naar hun eenvoudige huisje met hun eenvoudige bestaan en hun beslotenheid. Er is nu ook een werkvrouw in dienst genomen om de huishoudelijke taken te doen, er werkt ook een dienstbode bij hun die zich ontfermt over de maaltijden. Naast dit alles is er ook nog hun werkzaamheden en daar kunnen ze zich nu op focussen. Als het werk in het  labo erop zit, kan Marie erg genieten van de zorg voor haar kinderen. Als de kinderen te bed gelegd zijn, hebben Pierre en Marie tijd om in hun kamerjassen en sloffen te lezen in wetenschappelijke tijdschriften.

Tijdens hun weinig vrije tijd, gaan ze soms naar het theater of naar een concert. Soms worden ze ook uitgenodigd op officiële banketten en diners, maar Marie houdt daar helemaal niet van. Ze loopt niet hoog op met al dat chique gedoe.
Ze kan veel meer genieten van de momenten dat ze mensen thuis uitnodigt. Dan besteedt ze veel aandacht aan het eten, de bloemen enz. Haar gasten zijn meestal Polen, die haar bezoeken in Parijs. Maar ook heel wat grote Franse namen komen bij haar op bezoek. 

Een greep daaruit : 
- Auguste Rodin : beeldhouwer
- André Debierne : scheikundige
- Jean Perrin en zijn vrouw : natuurkundigen
- George Urbain : scheikundige
- Paul Langevin : natuurkundige
- Aimé Cottin : natuurkundige
- George Sagnac : natuurkundige
- Charles Guillaume : natuurkundige

Tijdens die bezoekjes worden allerlei nieuwtjes uitgewisseld, soms wetenschappelijk, soms politiek, soms zijn er gewoon plagerijen. Alles verloopt zeer gewoon en gezellig.

Van dan af breekt er een nieuwe tijd aan voor de Curies. Ze krijgen eindelijk steun van Frankrijk. Pierre wordt benoemd tot hoogleraar aan de Académie des Sciences op 3 juli 1905. Hij wil graag ook een eigen labo, maar hij krijgt dat niet. Hij moet zich tevreden stellen met een tweetal kleine kamertjes op de school waar hij lesgaf. Ook voor Marie verandert er heel wat , want zij krijgt een officiële job in het “labo” van haar echtgenoot.  Vanaf 1906 gaan Pierre en Marie naarstig aan het werk in het labo en haar bijdragen worden zelfs door de assistenten van Pierre erg gewaardeerd.

Naast het harde werk in het laboratorium nemen ze ook de tijd voor een vakantie met hun gezin. Ze gaan naar hun huisje in Saint Rémy la Chevreuse en vullen hun dagen met fietsen, wandelen, genieten van de natuur en van elkaar. Ze beleven er een heerlijke tijd.
