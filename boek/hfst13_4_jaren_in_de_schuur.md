[Vorige](hfst12_radium.md) | [Inhoud](inhoudsopgave.md) | [Volgende](hfst14_het_moeilijke_leven.md)

<div style="text-align: right">LEESTAAK - SAMENVATTING</div>
<div style="font-size:150%;text-align: center">TWEEDE DEEL</div>
---

## Hoofdstuk 13 :  Vier jaren in een schuur

Om bewondering te krijgen van bepaalde, zeer kritische mensen in het vakgebied van Natuurkunde en Chemie, moet ze bewijs leveren. Daarvoor werken de Curies 4 jaar lang met als enige doel :  het verkrijgen van zuiver radium en polonium. Maar dan stelt zich het probleem van de grote hoeveelheden erts te vinden ? Waar gaan ze het onderzoek voeren en wie en hoe gaan ze het bekostigen ? 

Ze zijn zeer vindingrijk en dat is noodzakelijk om deze grote klus te klaren. Ze maken een overeenkomst met de directeur van een steenkoolmijn in Bohemen ( = Oostenrijk ), die het erts gratis wil leveren. En ze steken er zelf ook centjes in. Ze komen opnieuw terecht op de School voor Fysica, omdat Pierre daar werkt als leerkracht. Ze vinden er een werkplaats, aan een binnenplaats. Daar staat een gebouwtje, dat vroeger werd gebruikt als sectiezaal. Er is geen vloer gelegd, er ligt enkel een dun laagje asfalt. Er staan enkele oude keukentafels en een oude gietijzeren kachel. Maar Marie is dolgelukkig, zelfs met deze werkplaats. Het gebouwtje is wel een onaangename plek. In de zomer is het er snikheet en in de winter is het er ijskoud en de regen valt gewoon binnen. Al die dingen zijn zeer slecht voor de gezondheid van Marie, vooral omdat ze aanleg heeft tot het ontwikkelen van TBC.

Tussen 1898 en 1902 zitten de moeilijkste omstandigheden in haar leven, maar ook haar beste en gelukkigste jaren. Vooral omdat ze zich kan focussen op haar werk en gericht kan zijn op de scheiding van Radium en Polonium. Er heerst in dat schuurtje enorme vrede. Ondanks de vele en lange uren werken om resultaten te boeken, verliezen ze beiden de moed niet. Pierre wijdt zich aan het Radium en de bijbehorende eigenschappen. Marie legt zich toe op chemische behandelingen om zuivere radiumzouten te verkrijgen. Tijdens dat harde werk vergeet ze brieven te schrijven, de tijd ontbreekt haar gewoon. Ze is zo geobsedeerd door haar werk en ze kan dat vooral delen met Pierre. Ze begraaft zich compleet in haar werk.

In 1899 en in 1900 schrijft ze 2 brieven waarin ze Bronia vertelt hoe ze haar mist, maar dat ze Bronia altijd meedraagt. En ze vertelt ook haar werk vorderingen maakt. 

In 1900 schrijven Marie en Pierre een verhandeling over de radioactiviteit die door Radium wordt opgewekt. Die verhandeling wordt opgepikt door het Natuurkundig Congres en krijgt veel belangstelling.

Het schiet allemaal erg op en er zijn medewerkers nodig om het werk mee voort te zetten. In 1900 nemen ze de jonge chemicus André Debierne aan en hij ontdekt het element “ Actinium” tijdens zijn onderzoeken in de werkplaats van Marie. Ook de jonge fysicus George Sagnac wordt aangenomen om zich bezig te houden met de studie van X-stralen. 

Na 4 jaar hard werken nadert ze haar doel, na de fase van scheiding komt nu de reiniging. Dat is zeer moeilijk in de oude schuur. Maar dan is het moment daar. In 1902 hebben ze 1 decigram Radium met een bepaling van zijn atoomgewicht. 
Het chemische element Radium is nu officieel.

Maar ipv zich te verliezen in dit geweldige resultaat, gaan de Curies gewoon naar huis en houden ze zich bezig met de dagelijkse beslommeringen. Ze zorgen voor Iréne, Marie naait kleertjes voor haar dochter en ze genieten van de rustige tijd met elkaar. Toch op die avond zal Marie terugkeren naar de ouder schuur om “haar” Radium te gaan bewonderen. Het is de mooiste herinnering voor Marie.
