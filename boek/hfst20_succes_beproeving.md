[Vorige](hfst19_.md) | [Inhoud](inhoudsopgave.md) | [Volgende](hfst1_de_oorlog.md)

<div style="text-align: right">LEESTAAK - SAMENVATTING</div>
---

##  Hoofdstuk 20 : Succes en beproeving 

Ondanks alle medailles, benoemingen , aanbiedingen van professoraten, blijft Marie steeds dezelfde. Ze blijft steeds werken met dezelfde intensiteit, ze blijft mooi in haar eenvoud, blijft lesgeven op de meisjesschool.

Ze heeft ondanks haar eigen ervaringen, een niet zo hoge dunk van middelbaar onderwijs in Frankrijk. Het hoger onderwijs vindt ze stukken beter. Daar wil ze dan ook graag een bijdrage toe leveren.
In 1908 geeft ze een boek uit met al het verzamelde werk van Pierre Curie. Ze geeft het uit als eerbetoon aan haar echtgenoot.
In 1910 publiceert ze al haar lessen en maakt ze een indrukwekkende verhandeling van 981 bladzijden over radioactiviteit. In dat boek staat er echter geen portret van haarzelf, maar wel ééntje van Pierre.

De belangstelling voor Marie neemt steeds meer toe en ook het aantal studenten voor haar lessen neemt gestaag toe. Er worden zelfs vanuit de VS, via Andrew Carnegie, speciale beurzen ingelegd. 1 daarvan wordt toegekend aan Maurice Curie. Deze jongen  is de zoon van Jacques Curie, Marie’s schoonbroer. Hij begint aan zijn wetenschappelijke loopbaan met veel moederlijke toewijding van Marie. Zij krijgt daarbij veel hulp van André Debierne, haar assistent.

André zal haar helpen om zuiver radium te bereiden en om polonium te bestuderen. Het resultaat van hun werk is een publicatie. Het omvat een classificatie van radio elementen, een Tabel van de radioactieve grootheden en de bereiding van een interne standaardmaat voor radium.

Dit alles zorgt voor nog meer roem voor Marie. Maar alle doctor-diploma’s, erelidmaatschapsbewijzen zeggen haar niks. Ze ontvangt ze en daarna vinden ze een plek in de kast.

In 1910 krijgt ze een Legioen van Eer toegewezen, maar ze weigert het, net als Pierre haar voordeed. Ook in hetzelfde jaar wordt ze kandidaat voor de Academie Des Sciences. Dit neemt ze wel aan, omdat ze niet ondankbaar wil overkomen. Heel wat mensen vinden dat maar niks dat een vrouw toegelaten wordt in deze groep. Maar er zijn ook heel wat steunende factoren. Haar steunpilaren hier zijn : de wiskundige Henri Pancaré, Dokter Roux, Emile Picard, Professor Lipmann, enz.
Er wordt een stemming georganiseerd op 23/1/1911 en met grote verstomming verneemt men dat ze niet is toegelaten. Maar Marie zwijgt erover in alle talen. Frankrijk lijkt Marie totaal niet naar waarde te schatten. Vanuit het buitenland echter krijgt ze veel erkenning voor haar werk.

Zo krijgt ze in december 1911 vanuit het Genootschap voor Exacte Wetenschappen in Stockholm de Nobelprijs voor Chemie toegekend. Deze krijgt ze als waardering voor haar werk na de dood van Pierre. Dat een vrouw voor de 2de keer een Nobelprijs krijgt toegewezen, is in heel de geschiedenis nog nooit gebeurd. Om haar prijs in ontvangst te nemen, reist de sterk verzwakte Marie, samen en Bronia en Iréne naar Zweden. Iréne zal 24 jaar later op dezelfde plek ook een Nobelprijs in ontvangst nemen.
Marie wordt veelvuldig uitgenodigd op allerlei banketten en bijzondere feestelijkheden. Ze geeft ook een lezing waarin ze opnieuw refereert naar het waardevolle werk van Pierre.

Ondanks alle bewondering, is er ook nog altijd veel vijandigheid. In Parijs wordt er zelfs een laaghartige samenzwering tegen haar gevoerd. De samenzweerders vinden dat zij het werk van een man uitvoert, dat haar werk haar huishouden ontwricht en daar ze haar naam en die van haar man onteert. Ze krijgt zelfs dreigbrieven en heel wat journalisten belagen haar. Al die gebeurtenissen brengen Marie tot op de rand van de waanzin en ze heeft zelfs zelfmoordneigingen. Ze wordt er ziek van.  Nu haat Marie meer dan ooit de roem.

Via brieven krijgt ze ook veel respect toegedaan. Haar assistent, André Debierne, maar ook allerlei leerlingen, de Perrins, Emile Borel, die haar uitnodigt om op krachten te komen in Italië, Bronia, Joseph, Hela en Jacques Curie steunen haar volledig. Dat put ze terug wat moed uit. Maar haar lichamelijke zwakheid neemt toe. Ze verhuist zelfs naar een appartement dichter bij haar laboratorium om dichter bij haar werk te zijn.

Maar in december 1911 wordt Marie opgenomen in het ziekenhuis.  Ze heeft een ernstige nieraandoening. Ze wordt geopereerd door Charles Walther, de autoriteit op vlak van chirurgie. Haar gezondheid is duidelijk geknakt en om op positieven te komen, gaat ze incognito onder de naam van de Dluskis wonen in een huis nabij Parijs. En stilletjesaan komt er weer bovenop.

In mei 1912 komt er dan ontroerend nieuws uit Polen. Ze krijgt een uitnodiging vanuit Warschau om haar werk voort te zetten in Polen. Ze wordt daar enorm bewonderd. Maar voor Marie is dit een groot dilemma. Ze wordt verscheurd door deze beslissing, maar ze laat het werk aan 2 van haar assistenten. 

In 1913 gaat ze wel naar Warschau voor de plechtige opening van het Paviljoen van de radioactiviteit. Ze geeft er een lezing in het Pools voor een nokvolle zaal geïnteresseerden. Tijdens een andere lezing in het Museum voor landbouw en industrie, waar Marie 22 jaar geleden haar eerste experiment uitvoerde, ontmoet ze een belangrijke gast. Het is juffrouw Sikorski. Zij was de directrice van het instituut waar Marie ooit schoolliep.

In de zomer van 1913 onderneemt ze een vakantie naar Zwitserland. Ze doet samen met haar dochters en hun gouvernante een grote wandeltocht doorheen het Engadin. Albert Einstein en zijn zoon  maken de groep groter. Tijdens de reis ontstaat er een warme vriendschap tussen Einstein en Marie. Ze kunnen samen bepaalde theorieën aan elkaar vertellen en er dan ellenlange discussies over voeren.

Na die vakantie gaat Marie eerst naar Birmingham in Engeland om een doctorstitel in ontvangst te nemen. Daarna gaat ze naar Brussel om enkele congressen bij te wonen. 

Ondertussen bereikt de roem van Marie een hoogtepunt in Frankrijk. En er wordt gestart met de bouw van een radiuminstituut. Dat instituut zal bestaan uit 2 delen : enerzijds het instituut voor onderzoek naar radioactiviteit, anderzijds het laboratorium voor Curie-therapie, voor onderzoek tegen kanker.

Marie wil een prachtig labo met hoge ramen, waar veel licht kan door binnenvallen. Er moet ook een heerlijke tuin komen. Het instituut krijgt de naam : Institut du Radium – Pavilion Curie met als directrice Marie Curie.
