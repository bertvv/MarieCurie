[Vorige](hfst07_vlucht.md) | [Inhoud](inhoudsopgave.md) | [Volgende](hfst09_40_roebel_per_maand.md)

<div style="text-align: right">LEESTAAK - SAMENVATTING</div>
<div style="font-size:150%;text-align: center">TWEEDE DEEL</div>
---

## Hoofdstuk 8 : Parijs

Bronia en haar echtgenoot Casimir wonen in La Vilette in Parijs. Marie stapt uit de trein aan de Gare du Nord. En ze voelt dat haar borst volledig opent. Ze voelt zich vrij, verlost van de dwangbuis van thuis. Ze ziet dat iedereen vrij rondloopt, iedereen praat in de taal van zijn/haar eigen keuze, de boekenwinkels hebben geen belemmering en er is een universiteit. Marie gebruikt haar gespaarde geld goed om zich in te schrijven in de Faculteit der Wiskunde en Natuurkunde.

Ze begint aan de colleges op 3 november 1891. Marie wordt een studente aan de Sorbonne.  Toch heeft ze een rare relatie met haar medestudenten. Ze kunnen Marie’s naam niet goed uitspreken, en ze is zo streng en sober gekleed. Men vindt haar raar, koppig en weinig spraakzaam. Maar Marie is natuurlijk niet geïnteresserd in haar medestudenten , ze heeft interesse in de professoren. Ze zit altijd vooraan in de klas en ze is enorm leergierig. Maar ze ontdekt enkele moeilijkheden. Haar kennis van het Frans is onvoldoende. Daardoor lukt het haar niet zo goed om de colleges te volgen. Ze beseft ook daar haar basiskennis van Wiskunde en Natuurkunde pover is. Maar ze geniet van elk moment en elk college.

Bronia’s man schrijft een brief aan zijn schoonvader. Daarin schrijft hij dat Marie het goed stelt en dat ze heel ernstig werkt. Maar hij schrijft ook dat ze onafhankelijk is. Ze gehoorzaamt mij niet en ze toont geen eerbied aan mijn autoriteit, maar ondanks dat alles schieten we erg goed op.

Bronia’s echtgenoot is een goed vangst, hij komt uit een rijke familie, heeft op veel plaatsen in de wereld gestudeerd en is dokter. Hij werkt samen met Bronia hard. Bronia is een genie in het huishouden maar ook een fantastische gyneacologe.   Samen met haar man genieten ze  ook van het goede leven in Parijs. Zo  organiseren Bronia en Casimir vaak concertjes in zijn woonkamer voor allerlei Poolse immigranten. Bronia zorgt dan voor heerlijk eten, thee en koekjes.  Daar leert Marie Ignace Paderewski kennen. Hij zal later president worden van het bevrijde Polen.

Marie werkt zelf ook hard en ontdekt de vreugde van het kameraadschap aan de Sorbonne. Allemaal worden ze vrienden in de Poolse kolonie en er worden vaak feestjes georganiseerd in Quartier Latin, soms ook toneelvoorstellingen in het Pools. Marie neemt er graag aan deel en ze vertelt erover in brieven aan haar vader. Maar haar vader is angstig, want hij leeft nog steeds in het bezette Polen. Marie beseft dat ze misschien toch minder moet feesten en genieten en harder moet werken.  Er is te weing rust bij Bronia en Casimir. Dus beslist ze om te verhuizen naar de Quartier Latin, vlakbij de universiteit. Ze verliest trouwens veel tijd door steeds onderweg te zijn van de universiteit naar het huis van haar zus. Dat is meer dan 1 uur verwijderd van de universiteit, de verplaatsingskosten lopen hoog op. Bronia geeft haar zegen aan de beslissing van haar zus en geeft haar ook wat geld.
